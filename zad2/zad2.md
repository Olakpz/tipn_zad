# WYDRA EUROPEJSKA
## Występowanie i biotop
Występuje prawie w całej Europie, w Azji od koła podbiegunowego do Japonii, na południu dochodzi do Wysp Sundajskich. Zamieszkuje również Afrykę Północną. Występuje na terytorium **całej Polski**, ale wszędzie jest bardzo rzadka. Związana jest ze środowiskiem wodnym. Spotkać ją można nad brzegiem Bałtyku, nad brzegami rzek, potoków, stawów i jezior. Buduje na ich brzegu nory, do których wejście znajduje się pod powierzchnią wody. Oprócz tego otworu wejściowego, nory wydry posiadają jeszcze otwory wentylacyjne, znajdujące się pod korzeniami drzew. Czasami zajmuje też gotowe nory wykonane przez lisa, czy borsuka.
### Charakterystyka
1.  _Opis_:  
Długość ciała: 75 – 90 cm,długość ogona 35 – 60 cm, masa ciała – około 10 kg. Górna część ciała ubarwiona na brunatno, spód ciała dużo jaśniejszy.

2. _Tryb życia_ Doskonale pływa. Główny jej pokarm stanowią ryby, ale uzupełnia pożywienie także gryzoniami, ptakami wodnymi i błotnymi. Na polowania wychodzi nocą. Od wody oddala się bardzo niechętnie. Jeśli jednak głód zmusi ją do szukania pożywienia, potrafi podejmować nawet dalekie wędrówki, w czasie których może czynić szkody również w gospodarstwach rolniczych, polując na drób domowy. Obecnie są to jednak bardzo rzadkie przypadki.


3. _Matka z młodymi_
Rozród. Ciąża u samicy trwa od 9 do 10 tygodni. Samica rodzi, zwykle w maju lub w czerwcu, od 2 do 4 młodych. Są one ślepe po urodzeniu, oczy otwierają dopiero po 4 – 5 tygodniach. Usamodzielniają się dość szybko i wkrótce wraz z matką uczą się polować. Dojrzewają płciowo po 2 lub 3 latach. Żyją 10 – 15 lat.

#### Podgatunki
- L. lutra angustifrons Lataste, 1885
- L. lutra aurobrunneus Hodgson, 1839
- L. lutra barang F. G. Cuvier, 1823
- L. lutra chinensis Gray, 1837
- L. lutra hainana Xu & Lu, 1983
- L. lutra kutab Schinz, 1844
- L. lutra lutra (Linnaeus, 1758)
- L. lutra meridionalis Ognev, 1931
- L. lutra monticolus Hodgson, 1839
- L. lutra nair F. G. Cuvier, 1823
- L. lutra seistanica Birula, 1913

##### Systematyka
|   systematyka     |
| --- | ----------- |
| Domena | eukarionty |
| Królestwo | zwierzęta |
| Typ | strunowce |
| Podtyp | kręgowce |
| Gromada | ssaki |
| Podgromada | żyworodne |
| Infragromada | łożyskowce |
| Rząd | drapieżne |
| Rodzina | łasicowate |
| Podrodzina | wydry |
| Rodzaj | wydra |
| Gatunek | wydra europejska|

###### Jak wygląda wydra?
 [WYDRA](https://wall.alphacoders.com/big.php?i=898203)

~~KONIEC~~ 
